---
# Documentation: https://sourcethemes.com/academic/docs/managing-content/

title: "Milliyet Gazetesi: Başarının bir sırrı var"
subtitle: ""
summary: "8 Mart 2020 tarihli Milliyet Gazetesi'nde başarılı kadınlar arasında bana da yer verildi. "
authors: [admintr]
tags: [basın]
categories: [basın]
date: 2020-03-08T16:34:52-05:00
lastmod: 2020-03-23T16:34:52-05:00
featured: true
draft: false

# Featured image
# To use, add an image named `featured.jpg/png` to your page's folder.
# Focal points: Smart, Center, TopLeft, Top, TopRight, Left, Right, BottomLeft, Bottom, BottomRight.
image:
  caption: "Başarının bir sırrı var"
  focal_point: "Center"
  preview_only: false

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []
---



![Example image](/img/8mart_basarinin_sirri_var.jfif)



8 Mart Dünya Emekçi Kadınlar Günü sebebiyle 8 Mart 2020 tarihli Milliyet Gazetesi'nde başarılı Türk kadınlarının "sırları" ile ilgili yapılan haberde bana da yer verildi. Hepsi kendi alanında çok büyük başarılara imza atmış 16 kadın arasında yer almaktan gurur duydum. Kim duymaz ki! Listede Sabancı Holding Yönetim Kurulu Başkanı Güler Sabancı'dan tutun, ünlü sanatçımız Türkan Şoray'a kadar birbirinden başarılı isim var.



Ben de listede bilim ve mühendislik alanlarında bir temsilci olmak adına, başarılı olmak için izlediğim yolla ilgili düşüncelerimi paylaştım. Ama şunu eklemeliyim ki, ben kendimi henüz tam anlamıyla başarılı görmüyorum. Bu da başarı kavramının kendisiyle ilgili sanırım: başarı nedir ki? Bana sorduğunuzda alacağınız yanıt başka, kendinize sorduğunuzda alacağınız yanıt başka olacaktır muhtemelen. Hepimizin hayatta başarılı olmak adına koyduğumuz kendimize ait hedefleri vardır elbet. Ve bu hedefler pek tabii kişiden kişiye de değişebilir. Ama unutmamak gereken bir şey var ki, bu hedefler onlara ulaştığımızda da değişir!



İnsan doğasından olsa gerek, hedeflerine ulaştıktan sonra büyük bir mutluluk içinde bir kenara çekilen, kendine bir daha hedef koymayan kimseyi görmedim ben. Hedeflerimize ulaştıkça, belki küçük bir zafer sevincinin ardından, yenisini koymakta hiç gecikmiyoruz. Hatta kendi adıma, istediğim şeyler gerçekleşince, o daha önceden bir başarı kıstası olarak kendime hedef koyduğum işlerin çok da bir önemi kalmıyor. Çünkü hemen o "başarılmış" hedeflerin yerini bir yenisi alıyor. Dolayısıyla da her zaman daha iyisinin mümkün olduğunu düşünüyorum. Çünkü öğrenmek, kendini geliştirmek, keşfetmek ve hayal kurmak hiçbir zaman bitmiyor. 

![Example image](/img/8mart_basarinin_sirri_var_cinar.jfif)

Tablonun o kadar da kötü olmadığının farkındayım. Geriye dönüp baktığımda, 15 sene önce hayalim havacılık mühendisi olmaktı. 10 sene önce Amerika'nın en iyi okullarından birinde doktoraya, doktora masraflarımı karşılayacak bir fonla kabul almaktı. 5 sene önce doktoramı başarıyla tamamlayıp, sevdiğim alanda çalışmalarıma özgürce devam edebileceğim bir işe girmekti. Bütün bu hayallerimi gerçekleştirmiş olduğum için bu alanlarda kendimce başarılı sayılabileceğimi düşünüyorum. Ancak hedeflerim bunlarla sınırlı değildi. Daha yapılacak birçok iş, öğrenilecek birçok şey, hayali kurulacak birçok hedef var... Günün birinde kendimi gerçek anlamda "başarılı" bulacak mıyım bilmiyorum. Ama bildiğim tek şey, hayallerimin ve hedeflerimin sürekli geliştiği ve büyüdüğü. Hayallerimi gerçekleştirmek adına çıktığım bu yoldaki her zafer de bu yolda daha güçlü bir şekilde devam etmemi sağlıyor. Ve bu hayallerimi gerçekleştirmemde bana yardımcı olan herkese teşekkürlerimi sunuyorum.



Haberin içeriğine [buraya tıklayarak](https://www.milliyet.com.tr/ekonomi/basarinin-bir-sirri-var-6160817) ulaşabilirsiniz.